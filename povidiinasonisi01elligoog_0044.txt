’ PROLEGOMENA. xxm

ibide abAegyptiorum ritu ac more discessisse. Hi enim tamquam
sacram uenerabantur3 atque adeo non inmundam ducebant ut qua ex
aqua ibis bibisset, eam solam in sacris adhiberent (Ael. H. A. vii. 45).
Quod igitur ibin induxit tamquam dignam deuotionibus,Graecos secutus
uidetur; nam sie Aristophanes dixerat Ἰβις Λυκούργῳ, ut alienum et
Aegyptium notaret. Ergo aut Graecus origine Apollonius non fuit,
quod fortasse declarat rarius inter Graecos nomen patris Hillei siue
Sillei (Vit. ap. Keil. p. 534), aut eum Callimachus tamquam βαρ-
βαρίζοντα nec satis Graece sapientem notare uoluerat. Nam quo
magis ipse locutionem affectabat cuius et exquisita et uere Graeca
et tamen propria forma esset, hoc acrius in discipulo insectatums
fuit quodcumque uel sordere uel nimis magna spirare, uel denique
ita ad suas artes accedere iudicarat, ut eas tamen per imitationem
traduceret. Neque hoc ideo inprobes, quod Apollonius postquam
Rhodum secesserit, uere Graecus poeta euaserit. Nam quo diutius
inter Graecos commoratus est, hoc plus se excolebat. Qui siin
Ibide tamquam Aegyptius diffamatus est a Graeco et βαρβαρίζων, potuit
Callimachus ut inerudito doctrinam, sic Aegypto Alexandriam op·
ponere. An et Serapim, qui deus ab Alexandrinis potissimum coleba-
tur, ceteris Aegyptiorum numinibus opposuit? Certe in anulis qui
Serapidis caput insculptum gerunt inscriptus titulus dicitur aKirtgio
(Antique Gems p. 340) his uerbis urxno cnrxnrc rou consors. Hoc
si tamquam proprium munus Serapis habuit, id autem non semel in
Callimachi scriptis inuenitur ut Liuorem uel Inuidiam a se amoliatur,
in huius quoque Ibide, sic utin Ouidiana, latuit fortasse relligio.

IV.

Contra inimicum suum, quisquis fuit, tanto magis Ouidius saeui-
turus erat, quanto maiorem iniuriam ulciscebatur. Nam Callimachus
riualem ludebat potius quam oderat, eumque exulem fecit, non ipse
exul ab eo factus est. Ouidio quae grauior poterat accidere iniuria?
Vidit se ex summa fortuna ac felicitate deiectum repente; Roma abire
iussus est sed et hieme et in locos desertos3 publicus poeta ex omnium
conspectu secessit Nam Cyrenaeum quidem populares sui norant,
norat Alexandria; potuit etiam Athenas et in Asiam insulasque fama
peruenire. At Ouidium totus terrarum orbis, omnis urbs Romanis
subdita celebrabat: tantumque inter aequales eminebat, ut post Vergi-
lium Horatiumque tamquam unicus poeta spectaretur. Iam recordare
qualis uir fuerit, quanto cultu, quam exquisita arte, studio, doctrina3
rursus quam simplex candidusque, plane, quod dicit Plato (Rep. 495),
ὑπὸ mmsis καταληφθὲν γενναῖον xal εὖ τεθραμμένον ἦθος. Nam ut ipse
testatur Trist. ii 5⁶3 sqq.

Non ego mordaci destrinxi carmine quemquam,
Nec meus ullius crimina uersus habet.
Candidus a salibus suffusis felle refugi..
J Nulla uenenato littera mixta ioco est.
Inter tot populi, tot scripti millia nostri,
Quem mea Calliope laeserit, unus ego.

 

